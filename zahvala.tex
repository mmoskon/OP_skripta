\chapter*{Zahvala}

Najprej bi se zahvalil svojim predhodnikom, tj. asistentom pri predmetu Preklopne strukture in sistemi, za zasnovo vaj, ki jih je evolucija študijskih programov pripeljala v stanje, v katerem so danes. Prav tako bi se rad zahvalil prof. dr. Nikolaju Zimicu, za sodelovanje pri prenovi vaj po bolonjski reformi. Zahvaljujem se asistentoma Primožu Pečarju in Domnu Šoberlu, ki sta sodelovala pri nastajanju osnutka skripte, ki jo imate pred seboj. Zahvaljujem se tudi asistentoma Juretu Demšarju in Mattiji Petroniju za določene popravke in dopolnitve tekom izvajanja vaj v študijskih letih 2014/2015 in 2015/2016. Rad bi se zahvalil vsem sodelavcem Laboratorija za računalniške strukture in sisteme, predvsem pa Miranu Koprivcu, za pomoč pri izvajanju vaj in iskanju ter popravljanju napak. Za slednje bi se zahvalil tudi obema recenzentoma, prof. dr. Nikolaju Zimicu in doc. dr. Miri Trebar. Nenazadnje se zahvaljujem vsem študentom za njihove kritike, pohvale in predloge glede izvajanja vaj pri predmetu Osnove digitalnih vezij.


